به نام خدا

از خودم شروع می‌کنم که تو یه خانواده پرجمعیت بزرگ شدم و در منطقه‌ای در جنوب تهران، جایی که برای بزرگ شدن باید با همه جور آدم‌ها رفت‌وآمد می‌کردم. خیلی طول نکشید که من هم شدم مثل یکی از همه آدم‌هایی که دغدغه پولدار شدن، معروف شدن یا دیده شدن داشتند. فکر می‌کنم اکثر آدم‌ها همین‌ که یه‌خورده حس بزرگ شدن می‌آد سراغشون، با این چیزا درگیر می‌شن.

همین آغازی برای من بود تا خودم وارد یه جریانی از جریان‌های جامعه کنم. هرچقدر سعی می‌کردم، نمی‌تونستم به اون چیزی که می‌خواستم برسم. به خاطر همین وارد ورزش شدم ولی موفق نبودم. وارد کسب‌وکار شدم. در حد و اندازه خودم درآمدم خوب بود و کارای زیادی رو امتحان کردم برای درآمد بیشتر و در بیشترشون موفق بودم.

یه پرانتز باز کنم: تحصیلات خوبی هم نداشتم و سواد کافی برای موقعیت‌هایی که قرار می‌گرفتم نداشتم. فقط افتاده بودم تو یه بازی که نمی‌دونستم چی‌کار می‌کنم.

حالا من یه نوجوانی بودم که دنبال تجربه‌های جدید می‌گشتم و همین باعث می‌شد هرجای سرک بکشم، دست تو هر سوراخی بکنم. مثل همه نصیحت‌ها، تو گوشم نمی‌رفت. فقط دوست داشتم تجربه کنم، تجربه‌هایی که هر نوجوانی دوست داره خودش امتحان کنه.
